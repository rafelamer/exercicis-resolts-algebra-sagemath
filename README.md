# exercicis-resolts-algebra-sagemath
Exercicis resolts d'Àlgebra Lineal amb Sagemath i JupyterLab

Aquesta col·lecció d'exercicis d'Àlgebra Lineal és el
resultat de les classes impartides per la Secció del Departament
de Matemàtiques a l'Escola Superior d'Enginyeries
Industrial, Aeroespacial i Audiovisual de Terrassa des de la posada
en marxa del nou pla d'estudis.

S'han inclòs exercicis similars als explicats a classe per tal
d'aconseguir una major comprensió dels conceptes teòrics
desenvolupats juntament amb d'altres d'un major grau de dificultat que
intenten aclarir aquells punts en els quals hem constatat que els
estudiants tenen més dificultats. No cal oblidar, però, que per
assolir aquesta comprensió és imprescindible l'esforç i el
treball personal, tant pel que fa a l'estudi dels conceptes com
a la resolució dels exercicis. Esperem que sigui d'utilitat als
estudiants i els aconsellem que intentin resoldre els problemes
abans de llegir-ne la solució. En molts casos, segurament, trobaran
solucions alternatives a les donades.

Els temes que es tracten són habituals en qualsevol curs
d'Àlgebra Lineal i s'ha dedicat especial atenció als seus aspectes
geomètrics. Així, els dos últims capítols estan dedicats a la Geometria lineal
i a l'estudi de les còniques i les quàdriques.

Encara que, inicialment, els exercicis estiguin pensats per a
estudiants de Graus d'Enginyeria, també poden ser útils als
estudiants de Matemàtiques, Física i, en general, a tots aquells
que hagin de cursar la matèria d'Àlgebra Lineal.

Al web [https://mce.upc.edu](https://mce.upc.edu) podreu trobar una versió en
PDF d'aquests exercicis resolts.

Rafel Amer i Vicenç Sales
